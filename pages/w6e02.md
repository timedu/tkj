---
layout: default
title: w6e02
---

# Tehtävä 6.2 Kurssit ja opettajat OrientDB CRUD/graph


Tehtävässä laaditaan kymmeneen kontrollerimetodiin liittyvä graafitietokannan käsittely. Tämä tehtävä on sama kuin 
 [Tehtävä 5.2](https://moodle2.tut.fi/mod/resource/view.php?id=265956)
 kuitenkin sillä erotuksella, että Neo4j-tietokannan  korvaa OrientDB. 
 
 Toisena lisäpiirteenä tässä tulee huolehtia siitä, että yhteen liittyvät tietokantaa ylläpitävät operaatiot muodostavat atomisen kokonaisuuden so. jos jokin operaatioista epäonnistuu, yhtäkään operaatioista ei suoriteta.


## Tietokannan perustaminen

Tietokanta perustetaan 
[Tehtävää 6.1](http://timedu.github.io/tkj/#page/w6e01) 
vastaavalla tavalla. Tässä kuitenkin perustetaan `kurssit_2`-niminen *graafitietokanta*. Tietokannan rakenteen ja sisällön määrittelevä komentotiedosto `kurssit_2_graph.osql` löytyy tehtäväpohjasta hakemistosta `app/Data/schema/w6e02`. 

## Tietokantaluokat

Komentotiedoston alussa määritellään tietokannan skeema:

~~~
CREATE CLASS Opettaja EXTENDS V
CREATE CLASS Kurssi EXTENDS V
CREATE CLASS Opettaa EXTENDS E

CREATE PROPERTY Opettaja.sukunimi STRING
CREATE PROPERTY Opettaja.etunimi STRING

CREATE PROPERTY Kurssi.tunnus STRING
CREATE PROPERTY Kurssi.nimi STRING
CREATE PROPERTY Kurssi.pisteet STRING

CREATE PROPERTY Opettaa.out LINK Opettaja
CREATE PROPERTY Opettaa.in LINK Kurssi

ALTER PROPERTY Opettaa.out MANDATORY=TRUE
ALTER PROPERTY Opettaa.in MANDATORY=TRUE

CREATE INDEX KurssillaYksiOpettaja ON Opettaa(in) UNIQUE

...

~~~

Graafitietokannassa on valmiina *graafin* elementtityyppejä, *solmu* ja *kaari*,  vastaavat luokat `V` (Vertex) ja `E` (Edge). Opettajat ja kurssit ovat tietokannassa solmuja ja siten niitä vastaavat luokat peritään `V`-luokasta. Vastaavasti opettajan ja kurssin välistä *opettaa* -kaarta vastaava luokka peritään `E`-luokasta. Listauksessa myös täsmennetään, että kaarta vastaavan luokan linkit viittaavat juuri Opettaja- ja Kurssi -luokkien solmuihin.

Skeeman määrittelyn jälkeen komentotiedostossa on joukko `CREATE VERTEX`- ja `CREATE EDGE`-komentoja, joiden suorittaminen muodostaa tietokannan datan.

## Kontrollerit

Tehtäväpohjassa on kaksi kontrollereita sisältävää luokkaa `KurssiController` ja `OpettajaController`, joille on määritelty yliluokka `BaseController`. Rakenne vastaa tehtävää 5.2.

~~~~
+==============================+
| BaseController               |
+==============================+
| # $orientdb                  |
+==============================+
| + __construct()              |
| # debug($data)               |
+==============================+
              
+======================================+
| KurssiController                     |
+======================================+
+======================================+
| + listaaAction()                     |
| + lisaaKurssiAction($request)        |
| + naytaAction($id)                   |
| + paivitaKurssiAction($request, $id) |
| + poistaKurssiAction($request, $id)  |
| # selectAllKurssit()                 |
| # selectOneKurssi($id)               |
| # getOpettajaChoices()               |
| # insertKurssi($kurssi)              |
| # updateKurssi($kurssi, $id, $ed_op) |
| # deleteKurssi($id)                  |
+======================================+

+====================================+
| OpettajaController                 |
+====================================+
+====================================+
| + listaaAction()                   |
| + lisaaAction($request)            |
| + naytaAction($id)                 |
| + paivitaAction($request, $id)     |
| + poistaAction($request, $id)      |
| # selectAllOpettajat()             |
| # selectOneOpettaja($id)           |
| # selectOneOpettajaAndKurssit($id) |
| # insertOpettaja($opettaja)        |
| # updateOpettaja($opettaja, $id)   |
| # deleteOpettaja($opettaja)        |
+====================================+
                
~~~~

### BaseController

Tehtäväpohjassa valmiina olevassa yliluokassa `BaseController` on attribuutti `$orientdb`, jonka kautta voidaan suorittaa tietokannan käsittelyä. Yliluokan muodostin `__construct` ottaa yhteyden tietokantaan ja asettaa attribuutille arvon Tehtävää 6.2 vastaavalla tavalla. Tässä kuitenkin käsitellään tietokantaa `kurssit_2`.

Luokassa on myös apumetodi `debug`, joka tulostaa tekstiä NetBeansin Output -ikkunaan. Metodia voi käyttää virheiden jäljityksessä.

### OpettajaController

Kaikki `OpettajaController` -luokan julkiset metodit, esim. `listaaAction`, ovat kontrollereita ja ne ovat projektipohjassa valmiiksi laadittu. Kontrollerit tukeutuvat tietokantakäsittelyn osalta samassa luokassa oleviin suojattuihin metodeihin, esim. `selectAllOpettajat`. Nämä luokan suojatut metodit tulisi laatia. Projektipohja sisältää metodien rungot siten, että sovellus on heti ajokelpoisessa tilassa.


### KurssiController

Luokka `KurssiController` vastaavanlainen. Kontrollerien lisäksi projektipohjassa on yksi tietokantakäsittelyyn liittyvä metodi, `getOpettajaChoices`, valmiina. Metodi tuottaa opettajaluettelon muodossa, jota voidaan käyttää kurssitietoja esittävissä lomakkeissa. Tämä luokan osalta tehtävässä tulisi laatia muut tietokantaa käsittelevät metodit.

Sovelluksen toteuttamassa tietokantakäsittelyssä esiintyy joitakin "vaarallisia" kohtia, jotka tietyissä erityistilanteissa saatavat tietokannan epäjohdonmukaiseen tilaan. Tässä tulee huolehtia siitä, että tietokanta säilyy johdonmukaisessa tilassa, vaikka jokin yhteen liittyvistä operaatioista epäonnistuu.


<hr/>

Palauta tehtävästä tiedostot `OpettajaController.php` ja `KurssiController.php`.

